Ci sono diversi motivi per cui ritengo che Certego possa essere un interlocutore ideale, soprattutto in relazione a quello che desidero sia il mio percorso di crescita. Durante il colloquio conoscitivo ho apprezzato la vostra attenzione alla ricerca e sviluppo, in particolare il fatto che investiate circa il 10% delle risorse in questo ambito. Questo ha rafforzato la mia percezione di trovarmi di fronte a una realtà affine al mio percorso: anch’io ho dedicato una parte significativa del mio lavoro universitario alla ricerca e sviluppo, seppur in un ambito differente.

Un altro aspetto che ho apprezzato, e che emerge chiaramente tra i valori dell'azienda, è la crescita basata sul merito più che sull'anzianità (l’età media del team lo dimostra). Credo che questo approccio incentivi realmente a mettersi in gioco, molto più di quanto accada in contesti più tradizionali.

Inoltre ho avuto modo di avvicinarmi a Certego, anche indirettamente, attraverso due iniziative che avete sostenuto e a cui ho partecipato: CyberChallenge.IT, che rispecchia pienamente il mio interesse per gli aspetti tecnici e pratici della cybersecurity, e Ragazze Digitali (sostenuto dal gruppo VEM), un progetto in cui ho ritrovato valori che condivido profondamente, come l’inclusione e il supporto alle nuove generazioni di ragazze nel mondo digitale.

Per tutti questi motivi vedo in Certego un ambiente in cui potrei crescere in modo concreto, continuando a sviluppare le mie competenze in un contesto stimolante e orientato all’innovazione, che condivide parte dei miei ideali. Mi interessa lavorare con chi dà valore alla ricerca e alla curiosità tecnica: elementi che riconosco anche nel mio modo di lavorare.